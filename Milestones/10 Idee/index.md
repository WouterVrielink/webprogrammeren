# Projectidee

Tijdens het project kun je een geheel eigen idee kan uitwerken. Het is wel een kort vak met veel nieuwe stof, en dat maakt het lastig in te schatten wat er zoal kan in twee weken. Daarom vind je hieronder drie templates om je inspiratie te geven voor je eigen project. Deze templates zijn uitdagend, maar ook haalbaar in korte tijd.

Het is toegestaan om af te wijken van de templates als daar een goede reden voor is. Maar veel websites zijn simpelweg een variatie van Ã©Ã©n van onderstaande ideeÃ«n!

> Doel voor vandaag is om samen vast te leggen wat voor site je gaat maken en wie welk onderdeel zou kunnen gaan aanpakken. Je moet hiervoor een online meeting houden en in de loop van de middag alles uitwerken in een kort document. Zie hieronder voor de instructies.

## Keuze 1. Photo Sharing

Gebruikers kunnen publiekelijk foto's posten met of zonder begeleidende tekst. Alle gebruikers kunnen elkaar "volgen" en zo de foto's bekijken en liken ðŸ’•. Gebruikers kunnen in plaats van een eigen foto ook een gif zoeken uit een online API zoals die van <http://api.giphy.com>

Voorbeelden van functionaliteit:

1. Een **tijdlijn** of **gallerij** waarop meerdere foto's te bekijken zijn.
2. Een **foto-beheer** mogelijkheid, waarbij foto's kunnen worden toegevoegd en ook worden verwijderd.
3. Een **publiek gebruikersprofiel** waarop gebruikers elkaars foto's kunnen zien, en de ingelogde gebruiker de mogelijkheid heeft haar profiel aan te passen.
4. Een **comments-systeem** waarmee ingelogde gebruikers d.m.v. tekst en gif-jes vanuit een online API kunnen reageren op elkaars foto's.
5. Een **like-systeem en/of volg-systeem** waarbij gebruikers de mogelijkheid hebben foto's en andere gebruikers te "liken".

## Keuze 2. Collectioneur

Gebruikers kunnen op basis van diverse eigenschappen zoeken naar items die afkomstig zijn uit een online database van *fijne dingen* zoals [recepten](http://developer.edamam.com) of [kunstwerken](http://rijksmuseum.github.io). Ze kunnen favorites opslaan op een publieke pagina en ze kunnen andere gebruikers tippen.

Voorbeelden van functionaliteit:

1. Een **overzichtspagina** waarop de verschillende items te zien zijn.
2. Een **zoekfunctie** waarmee een gebruiker de items kan doorzoeken.
3. Een **publieke verzameling** waarop een gebruiker items kan bijhouden.
4. Een **tip-functie** waarmee gebruikers elkaar kunnen tippen van zowel items als verzamelingen.
5. Een **upload-mogelijkheid** waarmee gebruikers hun eigen items kunnen toevoegen aan de verzameling.

## Keuze 3. Trivia

Gebruikers kunnen triviavragen beantwoorden en op die manier punten scoren. Er is een interessant systeem om van andere gebruikers te winnen. De vragen komen uit een online triviadatabase zoals <http://jservice.io>.

Voorbeelden van functionaliteit:

1. Een **vraagpagina** waarop een gebruiker een triviavraag kan beantwoorden.
2. Een **quizpagina** waarop een gebruiker een quiz kan samenstellen.
3. Een **highscore-pagina** waarop de scores zowel per quiz als per gebruiker zichtbaar zijn.
4. Een **eigen-vraag-pagina** waarmee er een vraag kan worden toegevoegd aan de database.
5. Een **competitie-pagina** dezelfde quiz kunnen maken met een eigen highscore-pagina.

## Idee en taakverdeling

De templates zijn een grove invulling van een project. Het is aan je team om dit concreet uit te werken tot een duidelijk concept. Je hebt daar twee belangen die je in de gaten moet houden.

- Je bent aan de ene kant op zoek naar een goede **taakverdeling**: wie wil graag wat maken? Wie werkt met wie samen? Wat zijn de individuele taken?

- Het is daarnaast ook belangrijk dat je goed nadenkt over een **coherente** invulling van de website. Je wil dat de site Ã©Ã©n geheel is met een duidelijke doelgroep.

EÃ©n truc is om een bepaald thema te verzinnen (zoals "lockdown") en dit te combineren met de projecttemplate. Met de groep kom je dan snel tot een aantal goede ideeÃ«n. Je gaat vervolgens kijken hoe je de ideeÃ«n zou kunnen uitwerken en op basis van de haalbaarheid of interesse maak je vervolgens als groep een definitieve keuze.

## Document

Maak nu met z'n allen een document waarin je kort beschrijft:

- Wat doelgroep en doel van de website zijn, welk nut deze gaat vervullen
- Heel globaal geschetst overzicht van de pagina's die in de website een belangrijke rol spelen (zie voorbeelden hierboven).
- Wie gaat meebouwen aan de website:
    - Welk deel van de website
    - Wat hun voorkennis is, wat ze kunnen leren
    - Wie eventueel met wie gaat samenwerken

Het samenwerken kan een beetje losvast zijn. Het gaat erom dat je kijkt of sommige teamleden samen een wat groter deelproject willen aanpakken. Dit zou in principe mogelijk moeten zijn. *Daarnaast* is het sowieso noodzakelijk dat teamleden elkaar helpen, coachen, feedback geven. In die zin werkt natuurlijk iedereen samen, maar dit hoeft nu niet in het document vermeld te worden.

## Inleveren

Dit document levert de groep in als PDF (gÃ©Ã©n word-doc) door het te posten in jullie kanaal op Zulip.

Daarna gaan jullie allemaal aan de slag met het uitwerken van jullie ideeÃ«n voor het formele voorstel. Het idee-document moet daar een goede kickstart voor zijn.
