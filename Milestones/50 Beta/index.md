# Beta

Bij deze milestone moeten alle noodzakelijke features (en bugs) bestaan. Het Minimal Viable Product is compleet en iedereens eigen feature is geïmplementeerd. Ook zijn alle individuele features samengevoegd in één website. Er mogen ruwe kanten aan het project zitten en wellicht is nog niet alles even goed samengevoegd, maar alle noodzakelijke componenten bestaan. Deze milestone wordt weer besproken in een voortgangsgesprek.

Vanaf deze milestone verschuift de focus naar het afleveren van een eindproduct. Dat maakt de Beta milestone het einde van nieuwe features. Zo ben je vanaf nu bezig met het "polishen" en vooral testen van bestaande functionaliteit.

## Deliverable

Lever onder deze pagina de GitHub URL in voor jullie project. Zorg ervoor dat op het moment van inleveren alle code naar GitHub is gepusht. Geen zorgen, we gaan niet proberen deze code daadwerkelijk te draaien op onze machines. Je hoeft je dus niet in te spannen om een goede readme.md te schrijven, dat komt bij een latere milestone.

Maar één lid van het team hoeft de GitHub URL in te leveren.