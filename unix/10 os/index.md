# Besturingssystemen

Lees de laatste vraag hieronder even goed door vóórdat je begint.

Lees daarna het onderdeel "Operating systems" uit het boek van Brookshear, *Computer Science: An Overview*.

## Vragen

Beantwoord de vragen hieronder. Maak een PDF waarin je de vragen opneemt (of een ingekorte maar duidelijke versie van de vraag) en jouw antwoord. Zorg dat de opmaak zeer overzichtelijk is. Bij voorkeur gebruik je LaTeX om het document te maken (je kunt voor veel opdrachten in deze cursus een soortgelijke opmaak gebruiken, dus als je je LaTeX-document eenmaal netjes hebt kun je het blijven hergebruiken). Vermeld ook de naam van de cursus, van de opdracht en jouw eigen naam.

1.  We hebben een queue waarin we de items R, S en T plaatsen, in die volgorde. Vervolgens verwijderen we één element uit de queue, volgens de queue-regels. Dan plaatsen we een vierde item X in de queue. We verwijderen dan weer één item, en we plaatsen tot slot Y en Z erin. Welke resterende items komen uit de queue als we deze één voor één verwijderen?

2.  Wat is de rol van de *user interface* in een besturingssysteem? Om deze vraag goed te beantwoorden moet je uitleggen wat een user interface is en waarom dit onderdeel is van wat wij een besturingssysteem noemen.

3.  Wat is de rol van de *kernel* in een besturingssysteem? Om deze vraag goed te beantwoorden moet je uitleggen wat een kernel is en waarom dit onderdeel is van wat wij een besturingssysteem noemen.

4.  Leg in woorden uit welke directorystructuur wordt geïmpliceerd door het pad `X/Y/Z`. Om deze vraag te kunnen beantwoorden moet je begrijpen wat "geïmpliceerd" hier kan betekenen, wat een pad is en wat een directorystructuur is. Begrijp je de vraag niet goed, zorg dan dat je deze helemaal uitpluist en hulp vraagt.

5.  Wat is het verschil tussen een process met de status "waiting" en een proces met de status "ready"?

6.  Waarom is het booten een noodzakelijk proces in een computer? Om deze vraag goed te kunnen beantwoorden moet je vermelden welke rol het booten heeft en je moet ook heel scherp uitleggen waarom het noodzakelijk is (waarom een computer anders niet zou kunnen werken).

7.  Wat is het verschil tussen een firmware-update en een operating system-update? Om deze vraag goed te bantwoorden moet je waarschijnlijk het verschil tussen firware en een besturingssysteem uitleggen.

8.  Beschrijf welke opvallende dingen je hebt geleerd bij het lezen in het boek en het uitwerken van de vragen. Geef aan wat je eventueel moeilijk vond en welke bronnen je hebt gebruikt om verder uit te zoeken wat je moest begrijpen. Zonder uitgebreid antwoord op deze vraag kun je geen punten halen voor de opdracht.
