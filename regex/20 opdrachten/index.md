# Reguliere expressies

Beantwoord de vragen hieronder. Let ook weer op de laatste vraag.

- Je antwoorden moeten in een PDF worden ingeleverd met een overzichtelijke opmaak
- De PDF moet bij voorkeur gemaakt zijn met LaTeX
- De vragen moeten zijn opgenomen in de PDF met het antwoord er steeds direct onder
- De naam van de cursus, de opdracht en jouw eigen naam moeten ook vermeld zijn bovenaan het document
- Je mag géén titelblad gebruiken, dat is teveel onzinnige ruimte voor zo'n korte opdracht
- Als je informatie van buiten het boek gebruikt moet je een bronvermelding doen, maar je hoeft hiervoor geen LaTeX-referenties te gebruiken; je mag gewoon de site/titel noemen in de tekst

## Vragen

Voor deze opdrachten moet je reguliere expressies schrijven en voorbeelden geven die wél en niet werken. Je moet hiervoor `grep`, `egrep` of `fgrep` gebruiken zoals in het boek beschreven.

Als je testbestanden maakt voor de opdrachten, doe dat dan niet in Windows met Notepad of Atom. Gebruik in plaats daarvan `nano` (zoals uitgelegd in de Software Carpentry workshop). Dan zijn de line endings correct voor gebruik van `grep`. Als je er technisch niet uitkomt, vraag dan ook hulp!

Zorg dat je de reguliere expressies en voorbeelden netjes opmaakt in je PDF, zodat ze goed herkenbaar en leesbaar zijn als code. Vermeld bovenaan ook in welke omgeving je `grep` gebruikt (Linux, MacOS, Git Bash, enz.)

1.  Geef een reguliere expressie waarmee je elke regel selecteert waar aan het eind van de regel een punt (`.`) staat. Geef een aantal zinnen die matchen en een aantal zinnen die niet matchen. Vermeld welke vorm van `grep` je gebruikt.

2.  Geef een reguliere expressie waarmee je elke regel selecteert waarin de string `the` (of `The`) staat. `There is nothing.` moet ook matchen. Geef een aantal zinnen die matchen en een aantal zinnen die niet matchen. Vermeld welke vorm van `grep` je gebruikt.

3.  Geef een reguliere expressie waarmee je elke regel selecteert waarin het woord (dus niet de string) `we` staat. Geef een aantal zinnen die matchen en een aantal zinnen die niet matchen. Vermeld welke vorm van `grep` je gebruikt.

4.  Geef een reguliere expressie waarmee je elke regel selecteert die met `A`, `D` of `W` begint.  Geef een aantal zinnen die matchen en een aantal zinnen die niet matchen. Vermeld welke vorm van `grep` je gebruikt.

5.  Geef een reguliere expressie waarmee je elke regel selecteert waarin een `o` staat gevolgd door één of meer `r`. Geef een aantal zinnen die matchen en een aantal zinnen die niet matchen. Vermeld welke vorm van `grep` je gebruikt.

6.  Geef een reguliere expressie waarmee je elke regel selecteert waarin een vraagteken óf een backslash staan. Geef een aantal zinnen die matchen en een aantal zinnen die niet matchen. Vermeld welke vorm van `grep` je gebruikt.

7.  Geef een reguliere expressie die overeenkomt met elke string die begint met "Wachtwoord" en eindigt met een viercijferig getal. Geef een aantal zinnen die matchen en een aantal zinnen die niet matchen. Vermeld welke vorm van `grep` je gebruikt.

8.  Beschrijf welke opvallende dingen je hebt geleerd bij het lezen in het boek, doen van de tutorial en het uitwerken van de vragen. Geef aan wat je eventueel moeilijk vond en welke bronnen je hebt gebruikt om verder uit te zoeken wat je moest begrijpen. Zonder uitgebreid antwoord op deze vraag kun je geen punten halen voor de opdracht.

<!--
- https://leanpub.com/bastards-regexes
- https://algs4.cs.princeton.edu/54regexp/
- https://v4.software-carpentry.org/regexp/index.html
-->
